\section*{Forord}
Denne rapport er udgivet af 7 robotteknologistuderende fra 3. semester på Syddansk Universitet i efteråret 2015. Rapporten er skrevet på baggrund af et 3. semesters semesterprojekt. 
Rapporten er rettet mod folk med en basal viden indenfor fagområderne: Digital signalbehandling, C++ programmering, datakommunikation og softwareudvikling.

Rapporten er udarbejdet som afrunding på projektforløbet. Her har projektet været undervejs fra starten af september til midt december. Rapporten er skrevet som dokumentation for hvordan projektet har udformet sig, samt overvejelser og erfaringer. Ved hjælp af denne rapport vil det derfor være muligt at genskabe projektet. 